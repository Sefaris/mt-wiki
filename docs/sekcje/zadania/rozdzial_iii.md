# Rozdział III

#### Rozejm
<ins>Zadanie dostajemy w III rozdziale, jeśli wcześniej należeliśmy do Sekty.</ins>

Cor Angar chce rozejmu z fanatykami i wysyła nas z jego propozycją. Zakładamy list jako broń i idziemy do strażników przed obozem fanatyków, pokazujemy notatkę, rozmawiamy z Xordem, a następnie z Baalem Kolisem. Kolis nie będzie chciał podjąć rozmów, dopóki nie ukończymy wątku Pradawnych.

Po wykonaniu wątku wracamy do Kolisa i informujemy go, że spotkaliśmy Pradawnych. Ten każe nam dostarczyć list do Ken'Udza. Kiedy wracamy do Kolisa kolejny raz, ten oskarża nas o kłamstwo i atakuje. Zabijamy go i gadamy z Xordem, który żałuje śmierci przywódcy, ale zgadza się na warunki pokoju. Wracamy do Angara i informujemy go o powodzeniu zadania.

#### Misja Matheva
W jaskini obok mostu przy Starym Obozie, spotykamy Matheva, który walczy z bandytami. Pomagamy mu ich pokonać, a następnie rozmawiamy z nim.
Zleca nam zabicie Delpha i zabranie jego pierścienia. Po dodatkowe informacje udajemy się do Thorusa. Delpha i Paweua znajdziemy w tej samej jaskini, w której wcześniej zdobyliśmy Almanach dla Cor Kaloma. Po pokonaniu obu i zabraniu pierścienia wracamy do zleceniodawcy, aby zakończyć zadanie.

#### Małżeństwo myśliwych
W obozie Ratforda i Draxa spotykamy Unan i Punka. Chcą, żebyśmy im towarzyszyli w drodze do obozu Aidana. Po dotarciu na miejsce możemy wyruszyć na polowanie na krwiopijcę razem z małżeństwem.

Po kilku dniach od polowania wracamy do Punka, który mówi, że Unan gdzieś zniknęła. Rozmawiamy kolejno z Aidanem, Cavalornem i Kyro, u którego znajduje się Unan.
Wraz z nią idziemy na polowanie na zębacza. Jeśli jej pomożemy lub zbyt się zbliżymy do zębacza, Unan będzie niezadowolona, co skutkuje zapłaceniem jej 1000 bryłek za trofeum.

Następnie rozmawiamy z Punkem w obozie o odnalezieniu Unan i wyruszamy z nim i Unan na polowanie na młodego czarnego trolla. Na miejscu sytuacja się komplikuje – walczymy z samicą czarnego trolla i jej młodymi.

Po walce i kilku dniach ponownie spotykamy się z małżeństwem w obozie. Punek wręcza nam trofeum i zaczyna się rozgadywać – wypytujemy Unan o ich historię. Zadanie zostaje zakończone.

#### Kamień z kanionu trolli
Kiedy wyruszamy po kamień ogniskujący do kanionu trolli, okazuje się, że ktoś nas uprzedził. Diego podejrzewa jednego z Przemytników. Rozmawiamy z Thangorem, który informuje nas, że oprócz kamienia skradziono mu również sekstans, a za wszystkim stoi Monk.

Monka znajdziemy na piętrze górskiej fortecy. Rozmawiamy z nim, po czym go zabijamy i odzyskujemy oba przedmioty. Sekstans zwracamy Thangorowi, a kamień oddajemy Saturasowi.

>Wskazówka: W drodze do górskiej fortecy warto odwiedzić Malta, aby podjąć zadanie [Legendarny miecz](#Legendarny-miecz).

#### Legendarny miecz
<ins>Zadanie dostaniemy po dowiedzeniu się o ucieczce Monka od Thangora</ins>

Malt zleca nam odnalezienie Legendarnego Płonącego Miecza, który znajduje się w posiadaniu Monka. Odnajdziemy go w górskiej fortecy. Musimy pokonać Monka i zabrać mu miecz. Po zdobyciu artefaktu wracamy do Malta, aby zakończyć zadanie.

#### Towarzysz
<ins>Zadanie otrzymujemy po pokonaniu wszystkich na starożytnej arenie.</ins>

Skrzypek dołącza do nas jako towarzysz, choć możemy go pozostawić przy arenie — dialogi i tak będą się aktywować. Od tego momentu co kilka dni zagaduje nas, a każda rozmowa daje bonusy.

Najpierw pyta, za co trafiliśmy do Kolonii. Po 2 dniach otrzymujemy +5 siły i +5 zręczności. Po kolejnych 4 dniach pyta, czym zajmowaliśmy się przed Kolonią i daje +20 zdrowia. Trzecia rozmowa (po 3 dniach) dotyczy wyboru boga: Adanos daje bonus do zręczności, a Innos do siły. W następnej rozmowie odpowiadamy, jak zachowalibyśmy się, gdyby towarzysz znalazł się w tarapatach: `„Rzucam się na tych sukinsynów!”` daje bonus do siły, a `„Próbuję odciągnąć ich uwagę.”` — do zręczności. Ostatnia rozmowa pojawia się dopiero po 5 dniach i dopiero w VI rozdziale; po niej zadanie się kończy, a my dostajemy +20 zdrowia, +5 siły i +5 zręczności.

#### Nowy almanach
Zadanie otrzymujemy po przyniesieniu almanachu ze skrzyni Cor Kaloma dla Saturasa. Okazuje się, że brakuje kilku stron, przez co naładowanie kamieni ogniskujących jest niemożliwe.

Pytamy Gardhara o brakującą księgę. Odda ją, jeśli wykonamy wątek Pradawnych. Wykonujemy wątek Pradawnych, odbieramy księgę i zanosimy ją Saturasowi, co kończy zadanie.

#### Tajemniczy rycerz
Po teleportacji dziwnym kryształem od Gardhara spotykamy Strażnika Groty, którego musimy pokonać. Zadanie kończy się po rozmowie z Algirionem i poznaniu historii Paladyna.

#### Pradawni
Dostajemy dostęp do Pradawnych podczas postępu fabularnego w zadaniu [Nowy Almanach](#Nowy-Almanach). Po pokonaniu Paladyna z zadania [Tajemniczy Rycerz](#Tajemniczy-rycerz) naciskamy przycisk na każdym z czterech sarkofagów, co otwiera kratę. Przebijamy się przez nieumarłych do jaskini z portalem, zabijając wszystko na drodze. Przechodzimy przez wiszący most, otwieramy zakratowane przejście, eliminujemy Strażnika Portalu, zbieramy ekwipunek i docieramy do teleportu.

Na miejscu wita nas smok, którym jest Pradawny Algirion. Idziemy do Ken’Udza i rozmawiamy o [Drodze Siedmiu Kroków](#Droga-siedmiu-kroków). Czytamy księgę Illuminati, następnie odwiedzamy Sheer’Ghara (musi nas pobić), Khana (dajemy mu bimber) i Flad’Naga. Kolejne rozmowy z Algirionem i Flad’Nagiem wymagają wyboru opcji dialogowych: `„Wiara w przyjaciół czasami przyćmiewa prawdę o nich.”` `„Ja też poznałem gorzki smak zdrady.”` `„Ja pragnę jedynie… wolności.”`

Balaiareth zleca nam zdobycie krwi Ognionoścy. Eli’Ne prosi o trzy rośliny: Ciernistą Paproć, Nocny Aloes i Mroczny Szczaw. Za wykonanie zadania możemy wybrać nagrodę – pierścień lub noc z Eli’Ne. Po zdobyciu fałszywej krwi u Flad’Naga oddajemy ją Balaiarethowi, który znika i daje klucz.

Wracamy do Ken’Udza, który zleca nam wybór mistrza – Sheer’Ghara dla wojowników lub Algiriona dla magów. Po wyborze mistrza odpowiadamy na jego zagadki: `Cień, Śmierć, Mrok` a następnie zdobywamy Kryształ Zwycięzców na Starożytnej Arenie i oddajemy go mistrzowi.

Rozpoczyna się zadanie [Dowody](#Dowody). Aby wydostać się od Pradawnych, używamy prawego przycisku w komnacie, w której rozmawialiśmy ze smokiem. Po wykonaniu [Starożytnej Areny](sekcje/zadania/rozdzial_i?id=starożytna-arena) i [Dowodów](#Dowody) wracamy do Ken’Udza. Następnie sługi Beliara atakują świątynię – eliminujemy wszystkich wrogów i rozmawiamy z Algirionem i Sheer’Gharem.

Kolejnym celem jest Balaiareth ukrywający się w jaskini na terenach orków. Otwieramy drzwi kluczem, rozmawiamy z nim i zabijamy, zabierając teleport. Używamy teleportu, docieramy do Uriziela, eliminujemy go, zdobywamy teleport i przedmioty, w tym głowę. Na końcu używamy teleportu i rozmawiamy z Awatarem Innosa oraz Synem Innosa. Wracamy do Pradawnych i po rozmowie z nimi, kończymy zadanie.

#### Droga siedmiu kroków
Zadanie powiązane z [Pradawni.](#Pradawni)

#### Podziemny świat
Kiedy pytamy Eli'Ne o sposób wydostania się z podziemnego świata, wspomina o czterech kluczach potrzebnych do stworzenia kryształu teleportacyjnego. Pierwszy klucz, kamienny kryształ, znajduje się w kamiennym kręgu niedaleko kamiennego smoka. Drugi, kryształ bestii, leży przy rozpruwaczach w pobliżu kamiennego kręgu z olbrzymimi szkieletami. Trzeci klucz, kryształ demona, zdobywamy przy pradawnym trollu. Ostatni, czwarty klucz, jest w posiadaniu ognistego strażnika stojącego przy górze rudy na wzgórzu (po prawej stronie od wejścia, jeśli idziemy ze świątyni Pradawnych). Po zebraniu wszystkich kluczy oddajemy je Eli'Ne, a ta tworzy kryształ teleportacyjny, kończąc zadanie.

#### Teleport
Zadanie rozpoczynamy po zapytaniu Ken'Udza o możliwość opuszczenia świątyni Pradawnych. Gdy otrzymujemy stosowne pozwolenie, udajemy się do Horgana, który przepuszcza nas dalej — a tym samym zadanie dobiega końca.

#### Dowody
Dostępne po pomyślnej próbie Ken'Udza. Zostajemy wysłani na powierzchnię, by sprawdzić, co planują Magowie Wody i zebrać na to dowody. Mamy na to 7 dni, choć limit nie stanowi realnego zagrożenia. Rozmawiamy ze wszystkimi Magami Wody poza Saturasem oraz odnajdujemy trzy księgi: pierwszą na podłodze w bibliotece Magów Wody, drugą w skrzyni w jaskini z nieumarłym cieniostworem (obok kamiennego kręgu z łowcą dusz), a trzecią w skrzyni pod kładką prowadzącą do kopca rudy w Nowym Obozie. Po przeczytaniu wszystkich ksiąg wracamy do Ken'Udza i przekazujemy mu raport, kończąc zadanie.

>Saturasa trzeba omijać z przedmiotami potrzebnymi do questa, bo nam je zabierze!

#### Pakt ze smokiem
Podczas pobytu na wyspie Uriziela, tuż przed mostem natrafiamy na czarnego smoka. Pozwoli nam przejść dalej, jeśli odnajdziemy jego smocze jajo. Leży ono w jaskini strzeżonej przez dwóch orków-elit, niedaleko obozu Bractwa. Gdy zaniesiemy jajo smokowi, ten wręcza nam kryształ teleportacyjny, a zadanie zostaje zakończone.
